---
layout: post
title: Cyber Security Challenge Belgium
subtitle: 
cover-img: /assets/img/teamfoto.jpg
thumbnail-img: /assets/img/teamfoto.jpg
tags: [Innovatie]
---
Een Cybersecurity hackathon

## Omschrijving

De Cyber Security Challenge is een wedstrijd, waarbij het de bedoeling is om verborgen vlaggen te vinden. Alle opdrachten zijn security gerelateerd. Er doen verschillende universiteiten en hogescholen aan mee. De top 40 teams mocht door naar de finale. Ik deed samen met 3 andere studenten mee. We hadden als doel om in de top 100 teams te geraken.

## Kern

De Cyber Security challenge begon voor ons op 10 maart om 10 uur. We hadden als team besloten om samen 2 dagen op de AI-hub op de Corda-campus samen te komen, zodat we beter als groep konden werken. Niemand van ons had echt ervaring met Cyber security en het oplossen van challenges. Hierom hebben we ervoor gekozen dat iedereen aan challenges kon werken, die hun interessant leken.  Om mij voor te bereiden heb ik naar de write-ups van de vorige jaren gekeken en zelf een paar challenges proberen op te lossen op de website van de Cyber Security Challenge.
 
![team](/assets/img/teamfoto.jpg)


Dag 1 begon goed. We waren allemaal gemotiveerd en benieuwd naar wat de inhoud van de opdrachten ging zijn. We hebben vooral individueel gewerkt, waarbij iedereen aan een zelfgekozen opdracht werkte, maar wel alles samen besproken om te kijken of er iemand een idee had over de opdracht. We zijn zeer vlot gestart en al snel vonden we de oplossingen voor de eerste opdrachten. We hielden continue het scorebord in de gaten, omdat we benieuwd ware hoe we ten opzichte van de andere teams deden. Dit gaf ons er zicht op hoe ons tempo was in vergelijking met de andere teams.

We hadden elk onze eigen interesses, waarbij sommige teamleden meer kennis hadden over reverse engineering of cryptografie. Zelf heb ik voornamelijk gekeken naar de verschillende opdrachten over forensisch onderzoek. Deze opdrachten waren voornamelijk rond het onderzoeken van onderschept netwerkverkeer. Bij deze opdrachten werd er een pcap-bestand voorzien. Dit is een bestand met onderschepte netwerkpakketen. 

Bij de Challenge hideout, heb ik met wireshark een filter toegepast op de pakketten, waardoor ik enkel de TCP-pakketten kon zien. In deze TCP-pakketten kon je de verschillende bezochte links zien. Tussen deze links stond een Pastebin-link, waarop de vlag in de header te vinden was. 

De andere forensische opdrachten waren moeilijker. Hoewel ik een paar keer dicht bij was geraakt, heb ik uiteindelijk geen andere forensische opdrachten kunnen oplossen. Ik heb veel geleerd over het onderzoeken van netwerkverkeer.

 
![wireshark](/assets/img/wireshark.png)

 
![pastebin](/assets/img/pastebin.png) 


We zijn de eerste dag geëindigd rond positie 60. Dit gaf ons als team wel vertrouwen en zelfzekerheid dat we ons doel van de top 100 konden behalen. We hadden het gevoel dat er een kans was dat we de finale konden we halen, maar we wisten dat dit een moeilijke opdracht ging worden.

De tweede dag verliep redelijk moeizaam. Het tempo lag lager, omdat we de meeste opdrachten, die we konden oplossen al hadden opgelost. Hierdoor waren we minder gemotiveerd, maar elke keer dat we een opdracht oploste, kregen we meer motivatie. We hebben deze dag ook meer in groep gewerkt, zodat we samen konden brainstormen over de moeilijkere opdrachten. We hebben er hier een aantal kunnen oplossen, maar de punten, die we kregen, waren enkel genoeg om onze positie te behouden.
 
Als eindresultaat, zijn we uiteindelijk op plaats 67 geëindigd. Dit is veel hoger dan de top 100, die we wouden bereiken. We waren allemaal zeer tevreden met dit resultaat. Het was spijtig dat we de finale niet behaald hadden, maar we wisten dat het moeilijk ging worden om dit te halen.

 
![eindresultaat](/assets/img/eindresultaat.png)
Figuur 7: Eindresultaat

## Reflectie

Ik begon met weinig kennis aan de challenge en wist dat het een uitdaging ging worden. Ik heb tijdens de challenge veel kennis opgedaan over het oplossen van de opdrachten. Het was een zeer leerrijke en leuke ervaring om aan deel te nemen. Ik heb hier een interesse voor cybersecurity ontwikkeld, vooral op het gebied van netwerken. De challenge heeft mij laten zien dat ik meer kennis had dan gedacht.

Persoonlijk had ik op dag 2 iets minder motivatie, maar ik had een paar opdrachten, die ik sowieso wou proberen op te lossen. Hoewel de motivatie als groep lager lag, gaf dit mij toch een doel, waaraan ik gefocust kon werken. Als het lang duurde om de oplossing te zoeken, heb ik wel een paar keer van opdracht veranderd, waardoor ik meerdere opdrachten half opgelost had. Dit was zeker geen goede manier om opdrachten op te lossen. Ik ben namelijk een aantal keer dicht bij de oplossing geweest. In de toekomst moet ik zeker ervoor zorgen dat ik mij op 1 opdracht focus tot ik een oplossing vind.

Ik heb deze opdracht gekozen, omdat ik hier een interesse/passie voor cybersecurity heb op gedaan.  Voor dat ik aan de opdracht begon, leek het mij wel interessant om mee toe doen, maar had ik er geen idee van dat ik het oplossen van de challenges zo leuk ging vinden. Het is spijtig dat ik sommige challenges, die ik wou oplossen, niet heb kunnen oplossen. Dit geeft me wel de motivatie om in mijn vrije tijd meer met cybersecurity bezig te zijn, zodat ik mijn kennis kan uitbreiden. Ik wil mijn kennis uitbreiden en uiteindelijk een baan vinden in de cybersecurity.
 
