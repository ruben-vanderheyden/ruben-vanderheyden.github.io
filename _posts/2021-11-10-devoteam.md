---
layout: post
title: Workshop Kubernetes door Devoteam
subtitle: 
tags: [seminarie]
---

Een workshop waarbij we uitleg over de werking van Kubernetes hebben gekregen.

## Omschrijving

Dit was een workshop waarbij we uitleg over de werking van Kubernetes hebben gekregen. Dit werd gevolgd door de workshop, waarbij er verschillende opdrachten waren rond het deployen van pods in Kubernetes.

## Kern

De workshop begon met een uitleg over containers in Kubernetes. Er is een mogelijkheid om containers te isoleren door gebruik te maken van namespaces en cgroups. Cgroups kunnen gebruikt worden om resources te isoleren. Verder werd er uitleg gegeven over pods en hoe containers en volumes als onderdeel van een pod werken. Een pod bevat 1 of meerdere containers met gedeelde opslag en netwerk resources.  Er werd ook uitleg gegeven over de mogelijk om applicaties te scalen in Kubernetes. We maakten voor deze workshop gebruik van Minikube. Dit is een programma dat een lokale Kubernetes cluster opzet.
 

In het workshop gedeelte gingen we toepassen wat we geleerd hadden over pods in Kubernetes. We begonnen met het deployen van een container. Hier moesten we verschillende vragen over oplossen, zoals waarom eerst de package bestanden gekopieerd worden, gevolgd door npm install en dan een kopie van alle bestanden, in plaats van eerst een kopie van alles te doen. Je maakt eerst een kopie van de package bestanden, zodat dit een aparte stap is en de volgende keren overgeslagen kan worden. Als we alles eerst koppieren, moeten we elke keer dat er iets veranderd een npm install uitvoeren. 
Vervolgens hebben we een pod gedeployed, waarin 1 container zit met de applicatie. Ook hier moesten we verschillende vragen over beantwoorden.  We zijn hierna verder gegaan met het toepassen van replica sets. Een replica set is een controller, die de pod specificatie gaat gebruiken als template en ervoor gaat zorgen dat er altijd een bepaald aantal pods werkend zijn. Door gebruik te maken van replica sets, kunnen we makkelijk de hoeveelheid pods gaan aanpassen.
Om het systeem automatisch de hoeveelheid pods aan te passen, maken we gebruik van een HPA (Horizontale pod autoscaler). We kunnen de HPA instellen dat deze de hoeveelheid pods gaat aanpassen afhankelijk van de hoeveelheid gebruikte resources.
Hierna hebben we gebruik gemaakt van services, zoals ClusterIP en NodePort. ClusterIP is de default service en zorgt voor een enkel intern logische punt voor toegang. Dit is enkel voor intern cluster verkeer.
De NodePort service opent een statische poort voor een groep van pods op alle nodes in de cluster. Deze poorten kunnen door verkeer van buiten de cluster bereikt worden. Al het verkeer dat naar deze poorten gaat wordt via een loadbalancer gestuurd en verdeelt over de verschillende geselecteerde pods.
We hebben eerst een ClusterIP service toegepast en daarna een NodeIP service.
We hebben geen loadbalancer toegepast, maar hier werd een demo van getoont op het Google Cloud platform van Devoteam.
Om makkelijker nieuwe versies van de applicatie te deployen, maken we gebruik van Deployments. Deployments zijn een controller, die replica sets gaan beheren. We kunnen hier door gebruik maken van rolling updates om de nieuwe versie te deployen, zonder downtime. Er word een nieuwe replica set gemaakt voor de nieuwe versie van de applicatie en 1 per 1 gaan de oude pods vervangen worden. Dit kan er wel voor zorgen dat verschillende gebruikers op hetzelfde moment op verschillende versies van de applicatie zitten.

## Reflectie

Dit was een zeer nuttig en leerrijk seminarie. Ik had nooit les gehad over Kubernetes en het semester dat dit seminarie plaats vond, hadden we ook het IT-project. In dit project moesten we een applicatie ontwikkelen en deployen op een Kubernetes cluster. Als systeem- en netwerkbeheerder moesten we deze Kubernetes cluster opzetten op de gegeven infrastructuur. Dit was de eerste keer dat ik in aanraking kwam met een Kubernetes cluster en hierdoor had ik er dus weinig kennis over. Dankzij dit seminarie, had ik meer kennis over hoe pods in Kubernetes werken. Deze kennis kon ik direct gebruiken voor het IT-project. Deze kennis heeft geholpen om mijn IT-Project tot een succesvol einde te brengen.

De workshop was een goede manier om kennis en ervaring op te doen over Kubernetes pods. De opdrachten waren goed en uitgebreid uitgelegd. De vragen over de opdrachten verplichten mij om na te denken over de commando’s die ik aan het uitvoeren was. Hierdoor begreep ik de workshop beter en heb ik meer kennis kunnen opdoen.
Hoewel mijn interesse meer in netwerken en cybersecurity ligt, zal deze kennis ook zeker nuttig zijn in de toekomst, omdat clusters meer en meer gebruikt gaan worden. De kennis van Kubernetes kan mij helpen om cluster beter te beveiligen.
Ik heb voor deze opdracht gekozen, omdat dit een workshop was die meteen relevant was voor het IT-project dat ik afgelopen semester heb uitgevoerd. Dit was het seminarie dat mij het meeste aansprak, terwijl het niet direct in mijn gebied van interesse lag.
