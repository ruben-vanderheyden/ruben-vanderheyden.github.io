---
layout: page
title: Eindreflectie
#subtitle: Wie ben ik
---

Hoewel ik altijd al interesse voor computers had, was de keuze voor deze richting niet voor de hand liggend voor mij. Ik ben mijn carrière hoger onderwijs gestart met een jaar biologie aan de Universiteit Hasselt, omdat mijn interesse eerder hier lag. Deze studie heb ik na een jaar jammer genoeg moeten beëindigen omdat de studie niet was wat ik mij had ingebeeld en het niveau voor mij persoonlijk te hoog lag. Mijn volgende studie was al snel bepaald, de interesse voor informatica was er altijd al. Ik ben geen spijt van de keuzes, die ik heb gemaakt, want zonder deze keuzes zou ik niet zijn wie ik nu ben.

Met 5 jaar studeren aan de PXL, vind ik dat ik een goede basis heb opgebouwd voor mijn toekomstige carrière.  De meeste vakken zijn vlot verlopen, maar bij de programeer-vakken bleef ik toch vaak hangen.  Dit jaar (Mijn 5de jaar) had ik buiten de projecten, enkel nog .Net Advanced en Java Advanced te doen, twee 2de jaar vakken. Op mijn 3de jaar vakken was ik namelijk al door. De SnB vakken gingen allemaal vlot, maar Java en .Net zijn altijd struikelblokken geweest. Ik heb hier wel uit geleerd dat ik sneller om hulp moet vragen aan mijn omgeving. Ik heb tijdens mijn studie een passie voor netwerken en cybersecurity gekregen en wil hier in de toekomst zeker verder mee gaan en certificaten behalen in deze gebieden om mijn kennis te vergroten.

Tijdens mijn 5 jaar aan de PXL, ben ik 4 jaar jobstudent geweest bij Jerotronics. Dit is een IT-consultancy bedrijf, waar ik als systeem en netwerkbeheerder werkte. Ik heb hier veel ervaring en kennis opgedaan, voornamelijk op het vlak van netwerken. Het werk van zeer gevarieerd, het kon wisselen tussen het opzetten van netwerkinfrastructuur, het opzetten van webservers of de klant helpen met problemen die ze ervaren. 

## Sterktes

Ik ben een zeer rustige persoon en kan goed met stress omgaan. Dit betekent dat ik in stressvolle situaties meestal het hoofd wel koel kan houden.
Teamwork is een van de sterktes, die ik op de PXL heb geleerd. Door middel van groepswerk en verschillende projecten heb ik geleerd hoe ik persoonlijk het beste in een groep werk. Als ik in een groep werk, ben ik geen leider. Ik doe wat er van mij verwacht wordt en probeer anderen te helpen met hun deel.

## Werkpunt

Socialer worden is een punt waarin ik aan het proberen ben te verbeteren. Ik ben redelijk verlegen en vind het moeilijk om nieuwe mensen te leren kennen. Ik ben hier wel mee bezig om dit te verbeteren door tijdens de pauzes tussen de lessen af en toe eens met iemand die ik niet ken te gaan praten.
 
### X-Factor
Bij een traject op de PXL staat de X-factor altijd centraal.

![wireshark](/assets/img/xfactor.jpg) 


Op vlak van (em)passie staat mijn huidige passie voor cybersecurity en netwerken centraal. Ik heb tijdens de opleiding geleerd dat ik het liefst werk met netwerkinfrastructuren of focus op het verbeteren van de beveiliging van mijn systemen.

Ik ben vooral ondernemend en innovatief geweest op mijn werk als jobstudent. Hier heb ik als systeem en netwerkbeheerder kunnen nadenken over de beste  optie voor onze klanten en deze daarna toe te passen.

Voor samen(net)werking het IT-project een goed voorbeeld, ik heb hier samengewerkt met een groep, waarin ik op voorhand niemand kende. Door de groep te leren kennen en samen in te spelen op de sterktes van ieder teamlid, hebben we deze opdracht tot een succesvol einde kunnen brengen.

De seminaries die ik heb gevolgd van andere afstudeerrichtingen zijn een voorbeeld van multi- & disciplinariteit. Ik heb meerdere seminaries gevolgd over AI, om meer te leren over deze nieuwe technologie. 
